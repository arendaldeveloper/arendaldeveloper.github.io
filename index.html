<!DOCTYPE html>
<html>
<body>

<h2>HTML Image</h2>
<img src="arendal.jpg" alt="Trulli" width="500" height="333">
<h11>Her er Albert Åberg, 4 år. Av og til er han vrang, av og til er han snill. I kveld er han vrang, for
han er lei seg: han vil ikke sove. Nede på gaten er lyktene tent, og klokken på kjøkkenet er
snart ni. Men Albert vil ikke sove likevel. ”Snille pappa, les et eventyr!” ber han.
Her er pappa. Han er for det meste snill. Nesten for snill. Slik som i kveld: enda klokken er
mange så leser han et langt, fint eventyr om en hest. Deretter gir han Albert en klem og
slukker lyset når han går. I døren sier han: ”Godnatt og sov godt.” Men Albert vil ikke sove
godt. Han vil ikke sove i det hele tatt.
Nå husker han plutselig: han har jo glemt å pusse tennene! ”Pappa!” roper Albert. ”Vi glemte
å pusse tennene.” Pappa kommer. Han har med seg tannbørsten og vann i et glass. Albert
pusser tennene sine. Han pusser dem så nøye, så nøye i kveld. Hver eneste tann blir ren. ”Nå
må du sove,” sier pappa og går. Men Albert sovner ikke.
Han er veldig tørst Det kjenner han nå. Forferdelig så tørst han er. ”Pappa!” roper han. ”Jeg
er tørst.” Pappa kommer med en gang. Han bærer et brett med et stort glass saft. Albert
drikker. ”Sov nå godt,” sier pappa når han går. Men Albert sovner ikke.
Oi da! Han kom visst til å søle det siste av saften i sengen. Eller kanskje han sølte med vilje?
”Pappa!” roper Albert. ”Jeg sølte. Det ble vått i sengen.” Pappa kommer. ”Nei, men!
Oioioioioi,” sier pappa når han får se flekkene. Han tørker opp på gulvet med noen filler, og
skifter laken på sengen. ”Sov godt,” sier pappa og går. Men Albert sovner ikke.
Han må tisse også. ”Pappa!” roper Albert. ”Jeg må tisse.” Pappa kommer. Han har hentet
potten på badet. Det varer en stund. Så tisser Albert en bitte liten dråpe. ”Sov nå, lille
Albert,” ber pappa når han går. Men Albert sovner ikke likevel.</h11>



</body>
</html>